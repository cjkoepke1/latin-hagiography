---
layout: poem
title: Epitaphium Agathonis Thaumaturgi, papae Romae
bhl: NA
feast: January 10
author: Anonymous
editor: Carson Koepke
source: Acta Sanctorum 
---

---

- Pontificalis apex virtutum pondere fultus,
- {:.indent-2}Ut iubaris radiat, personat ut tonitrus.
- Quae modo hoc peragit doctrinae fomes et auctor,
- {:.indent-2}Format enim gestis quos docet eloquiis.
- Dum simul aequiperat virtus et culmen honoris,
- {:.indent-2}Officium decorat moribus, arte gerit.
- Praeditus his meritis antistes summusÂ Agatho
- {:.indent-2}Sedis apostolicae foedera firma tenet.
- En pietas, en prisca fides: insignia patrum
- {:.indent-2}Intemerata manent nisibus alme tuis.
- Quis vero dinumeret morum documenta tuorum,
- {:.indent-2}Formula virtutum dum tua vita foret?

---
