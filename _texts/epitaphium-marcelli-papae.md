---
layout: poem
title: Epitaphium Marcelli, papae et martyris Romae
bhl: N/A
feast: January 16
author: Pope Damasus
editor: Carson Koepke
source: Acta Sanctorum
---

---

- VeridicusÂ rector lapsos quia crimina flere
- Praedixit miseris, fuit omnibus hostis amarus.
- Hinc furor, hinc odium sequitur, discordia, lites,
- Seditio, caedes: solvuntur foedera pacis:
- Crimen ob alterius Christum qui in pace negavit,
- Finibus expulsus patriae feritate Tyranni.
- Haec breviter Damasus voluit comperta referre,
- Marcelli ut populus meritum cognoscere posset.

---
