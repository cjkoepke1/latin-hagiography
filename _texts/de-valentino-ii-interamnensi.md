---
layout: narrative
title: De Valentino II, episcopo Interamnensi in Italia
bhl: N/A
feast: January 7
author: Philippus Ferrarius
editor: Carson Koepke
source: Acta Sanctorum
---

---

Valentinus II huius nominis Interamnensis episcopus, Interamnae natus et educatus est. Hic in liberalibus disciplinis eruditus primum, deinde in christiana religione ita profecit et litteris et moribus, ut a Gelasio I summo pontifice Romae ecclesiae Sancti Eusebii praefectus fuerit, ac paullo post ad Interamnae episcopatum promotus. Multos ex Arianis, qui in ea urbe tunc temporis erant,Â ad catholicam fidem doctrina et vitae innocentis exemplo perduxit. Praefuit ecclesiae annis circiter XXXIX obiitque VII Idus Ianuarii. Cuius corpus in ecclesia Sancti Zenonis martyris extra urbem conditum, multis miraculis claruit.

---
