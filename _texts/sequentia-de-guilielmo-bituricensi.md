---
layout: poem
title: Sequentia de Guilielmo, archiepiscopo Bituricensi in Gallia
bhl: NA
feast: January 10
author: Anonymous
editor: Carson Koepke
source: Acta Sanctorum ex Missale Rotomagense
---

---

## Ex Missale Rotomagensi

Ecce dies specialis confessorum gloria,
Qua praefulget triumphalis Guillermi victoria,
Qua aeterna Christo duce migravit ad gaudia,
Sempiterna gaudens luce eius in praesentia;
Cui mente spiritali haerebat per omnia
Vita fruens temporali, aspirans caelestia:
Morum clero praestans forma, ut iubar ecclesiae,
Plebi vitae fulsit norma, ut fomes iustitiae,
Lapsis vitae dans solamen, spem reformans veniae,
Oppressorum relevamen de valle miseriae.
Huius ergo prece pia caelesti militiae
Nos ascribat vitae via, Rex aeternae gloriae. 

Amen.

---
